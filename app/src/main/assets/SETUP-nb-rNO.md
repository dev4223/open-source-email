# Hjelp til oppsett

Å sette opp FairEmail er ganske enkelt. Du må legge til minst en konto for å motta epost og minst en identitet om du vil sende epost. Veilederen vil samtidig legge til en konto og en identitet for de fleste epost-leverandører.

## Kra

En internett-tilkobling kreves for å sette opp kontoer og identiteter.

## Hurtigoppsett

Bare velg leverandøren din eller <0>Annen leverandør</0> og skriv inn navnet ditt, epost-adressen din og passordet ditt og trykk <0>Sjekk</0>.

Dette vil virke for de fleste epost-leverandører.

Om hurtigoppsett ikke virker, må du sette opp konto og identitet manuelt, se under for instruksjoner.

## Sett opp konto - for å motta epost

For å legge til en konto, trykk *Manuelt oppsett og flere valg*, trykk *Kontoer* og trykk på «pluss»-knappen nederst og velg IMAP (eller POP3). Velg en leverandør fra listen, skriv inn brukernavnet (vanligvis epost-adressen din) og passordet ditt. Trykk *Sjekk* for å la FairEmail koble til eposttjeneren og hente en liste over systemmapper. Etter å ha sett over valg av systemmapper kan du legge til kontoen ved å trykke *Lagre*.

Om leverandøren din ikke er på listen, det er tusenvis av leverandører, velg *Egendefinert*. Skriv inn domenenavnet, f.eks. [gmail.com](https://tools.ietf.org/html/rfc6186) og trykk <0>Hent innstillinger</0>. Om leverandøren støtter [auto-gjenkjennelse](https://tools.ietf.org/html/rfc6186) vil FairEmail fylle inn vertsnavn og portnummer. Om ikke, sjekk leverandørens oppsettsinstruksjoner etter riktig IMAP-vertsnavn, portnummer og krypteringsprotokoll (SSL/TLS eller STARTTLS). For mer om dette, vennligst se <0>her</0>.

## Sett opp identitet - for å sende epost

For å legge til en identitet, trykk <0>Manuelt oppsett og flere valg</0>, trykk <0>Identiteter</0> og trykk på «pluss»-knappen nederst. Skriv inn navnet du vil at skal vises i fra-adressen i epostene du sender og velg en sammenkoblet konto. Trykk <0>Lagre</0> for å legge til identiteten.

Om kontoen ble konfigurert manuelt, må du sannsynligvis også konfigurere identiteten manuelt. Skriv inn domenenavnet, f.eks. [gmail.com](https://tools.ietf.org/html/rfc6186) og trykk <0>Hent innstillinger</0>. Om leverandøren støttes [auto-gjenkjennelse](https://tools.ietf.org/html/rfc6186) vil FairEmail fylle inn vertsnavn og portnummer. Om ikke, sjekk leverandørens oppsettsinstruksjoner for riktig SMTP-vertsnavn, portnummer og krypteringsprotokoll (SSL/TLS eller STARTTLS).

Se disse [ofte stilte spørsmålene](https://github.com/M66B/FairEmail/blob/master/FAQ.md#FAQ9) om bruk av aliaser.

## Gi tillatelser - for å bruke kontaktinformasjon

Om du vil kunne slå opp epostadresser, vise kontaktbilder o. l. må du gi FairEmail tillatelse til å lese kontaktinformasjon. Bare trykk *Gi tillatelse* og velg *Tillat*.

## Sett opp batterioptimaliseringer - for å kontinuerlig motta eposter

I nyere versjoner av Android, vil apper settes i dvale når skjermen er av for å redusere batteribruk. Om du vil motta eposter uten forsinkelser burde du slå av batterioptimalisering for FairEmail. Trykk <0>Behandle</0> og følg instruksjonene.

## Spørsmål eller problemer

Om du har spørsmål eller problemer, vennligst [se her](https://github.com/M66B/FairEmail/blob/master/FAQ.md) for hjelp.