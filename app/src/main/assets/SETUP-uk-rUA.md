# Довідка з налаштування

Налаштування FairEmail досить просте. Вам потрібно буде додати принаймні один обліковий запис для отримання електронної пошти та принаймні один профіль, якщо ви хочете надіслати електронну пошту. Швидке налаштування за один прохід додасть обліковий запис та профіль для більшості основних постачальників.

## Вимоги

Для налаштування облікових записів та профілів потрібне з’єднання з Інтернетом.

## Швидке налаштування

Просто виберіть відповідного постачальника або *Інші постачальники* й введіть ім'я, адресу електронної пошти та пароль й натисніть *Перевірити*.

Це працюватиме для більшості основних постачальників послуг електронної пошти.

Якщо швидке налаштування не допомагає, Вам потрібно буде налаштувати обліковий запис та профіль іншим способом, див. подальші інструкції.

## Налаштування облікового запису - для отримання електронної пошти

Щоб додати обліковий запис, натисніть *Ручне налаштування та параметри облікових записів*, натисніть *Облікові записи* й внизу натисніть кнопку «плюс» та виберіть IMAP (або POP3). Виберіть постачальника зі списку, введіть ім’я користувача, яке переважно є вашою адресою електронної пошти, і введіть пароль. Натисніть *Перевірити*, щоб дозволити FairEmail під'єднатися до сервера електронної пошти та отримати список системних тек. Переглянувши вибір системної теки, ви можете додати обліковий запис, натиснувши * Зберегти *.

Якщо вашого постачальника немає в списку (існують тисячі постачальників), оберіть *Власний*. Введіть доменне ім'я, наприклад *gmail.com*, і натисніть *Отримати параметри*. Якщо ваш провайдер підтримує [ автоматичне виявлення ](https://tools.ietf.org/html/rfc6186), FairEmail введе ім’я хосту та номер порту автоматично, в іншому разі перевірте інструкції з налаштування від свого постачальника для вказання правильного імені хосту IMAP, номера порту та протоколу (SSL / TLS або STARTTLS). Докладніше про це див. [тут](https://github.com/M66B/FairEmail/blob/master/FAQ.md#authorizing-accounts).

## Налаштувати профіль - для надсилання електронної пошти

Аналогічно, щоб додати профіль, натисніть *Ручне налаштування та параметри облікових записів* натисніть *Профілі* та внизу натисніть кнопку «плюс». Введіть ім’я, яке ви хочете, щоб показувалось як адреса електронної пошти, з якої ви надсилаєте, і виберіть пов’язаний обліковий запис. Натисніть *Зберегти*, щоб додати профіль.

Якщо обліковий запис було налаштовано вручну, вам, ймовірно, також потрібно налаштувати вручну й профіль. Введіть доменне ім'я, наприклад *gmail.com*, і натисніть *Отримати параметри*. Якщо ваш провайдер підтримує [ автоматичне виявлення ](https://tools.ietf.org/html/rfc6186), FairEmail введе ім’я хосту та номер порту автоматично, в іншому разі перевірте інструкції з налаштування від свого постачальника для вказання правильного імені хосту SMTP, номера порту та протоколу (SSL / TLS або STARTTLS).

Див. [ ці поширені запитання ](https://github.com/M66B/FairEmail/blob/master/FAQ.md#FAQ9) про використання псевдонімів.

## Надання дозволів - для доступу до інформації про контакти

Якщо ви хочете шукати адреси електронної пошти, бачити фотографії контактів тощо, тоді Вам потрібно буде надати FairEmail дозвіл на читання інформації про контакти. Просто натисніть * Надати дозволи* та виберіть *Дозволити*.

## Налаштування оптимізації батареї - для постійного отримання електронних листів

В останніх версіях Android, система переводить програми в режим сну, коли екран на якийсь час вимкнено, щоб зменшити споживання батареї. Якщо ви хочете отримувати нові електронні листи без затримок, слід відключити оптимізацію батареї для FairEmail. Натисніть *Керувати* і дотримуйтесь інструкцій.

## Запитання чи проблеми

Якщо у вас є питання чи проблема, [ див. Сюди](https://github.com/M66B/FairEmail/blob/master/FAQ.md) за допомогою.